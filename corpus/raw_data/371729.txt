<?xml version="1.0" encoding="UTF-8" standalone="yes"?>
<newsArticle>
    <articleId>371729</articleId>
    <title>‘තරගකාරී අධ්‍යාපනයෙන් දරුවෝ අමාරුවේ‘</title>
    <author>ශාන්ත රත්නායක</author>
    <date>2015 දෙසැම්බර් මස 24 16:57:18</date>
    <body>පාසල් නිවාඩු වාරය මිස මිස අද දරුවන්ට නිවාඩු පාඩුවේ සිටීමට කාලයක් නැතැයි ජනමාධ්‍ය ඇමැති ගයන්ත කරුණාතිලක මහතා පැවසීය.
අමාත්‍යරවයා මේ බව පැවසුයේ ඇල්පිටිය බටුවන්හේන ප්‍රදේශයේ පෙර පාසලක ත්‍යාග ප්‍රදානෝත්සවයට එක්වෙමිනි.
සතියේ දිනවල පාසල් ගොස් සවස් වරුවේ උපකාරක පන්ති වෙත යන දරුවා,ඉරිදා දිනය හෝ පොහොය දිනයක් පැමිණෙන තුරු බලා සිටි කාලය අවසන් බවත් එම දිනයන් වලදී පවා උපකාරක පන්ති පැවැත්වෙන බැවින් දැන් ඒවාට සහභාගීවීම හැර විවේකයෙන් ගතකිරීමට ඔවුන්ට කාලයක් නොමැති බවත් හෙතෙම කීය.
කොතෙක් උපකාරක පන්ති වලට සහභාගී වුවද පාසල යනු ඒ සියල්ලට ඉහළින් තිබෙන්නක් බව පැවසූ අමාත්‍යවරයා ඕනෑම පුද්ගලයෙකුගේ සිහින ඉටුකරගන්නට හැකි හොඳම පාලම වන්නේ පාසල බව පැවසීය.
තරගකාරී අධ්‍යාපන රටාව හමුවේ දරුවන් අධ්‍යාපනය ලැබීමටම සීමා කරන බව පැවසූ ඔහු දරුවා පරිපූර්ණ පුද්ගලයෙක් බවට පත්වීමට නම් අධ්‍යාපනය මෙන්ම ක්‍රීඩාවද එකසේ වැදගත් වන බව කීය.
මෙම ත්‍යාග ප්‍රදානෝත්සවය පාසැල් අධ්‍යාපනයට පා තැබීමට යන මෙම දරුවන්ට කළ සුභපැතීමක් ලෙස හඳුන්වාදුන් අමාත්‍යවරයා දරුවන් සියලුදෙනා ගුණ ගරුක,නීති ගරුක පුරවැසියන් පිරිසක් බවට පත්වනු දැකීම තම එකම ප්‍රාර්ථනයයැයි පැවසීය.</body>
    <comments>
        <comment>
            <author>සිල්වා</author>
            <date>2015-12-24 11:53:04</date>
            <index>0</index>
            <phrase>පාසල නිසි අයුරින් දරුවන්ට අධ්‍යාපනය ලැබෙනවනම් උපකාරක පන්ති වලට යන්න ඕනි නැහැ මේ රජයෙන්වත් පාසල් පද්දතිය නිසි ආකාරයෙන් නගා සිටවිමට යමක් කරවියි සිතමි.</phrase>
            <sentiment>UNDEFINED</sentiment>
        </comment>
        <comment>
            <author>දිල්ෂාන්</author>
            <date>2015-12-29 13:01:52</date>
            <index>1</index>
            <phrase>ඕක කියන්න ඇමති කමක් ගන්න ඕනද?</phrase>
            <sentiment>UNDEFINED</sentiment>
        </comment>
    </comments>
</newsArticle>
