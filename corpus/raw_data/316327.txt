<?xml version="1.0" encoding="UTF-8" standalone="yes"?>
<newsArticle>
    <articleId>316327</articleId>
    <title>මෛතී‍්‍ර-මහින්ද හමුවේදී මොකද වුණේ?</title>
    <author>ලංකාදීප කර්තෘ මණ්ඩලය</author>
    <date>2015 මැයි මස 12 16:49:29</date>
    <body>ජනපතිවරුන් දෙදෙනා සාකච්ඡා මේසයේදී (ඡායාරූපය: සුදත් සිල්වා)
 
සාකච්ඡාවට තේමා කරගත් මාතෘකා ඉදිරිපත් විය. හමුවිය යුතු දිනය නම්කිරීම සිදුවිය. කෙසේ වෙතත් පසුගිය 6 වැනිදා මෙම හමුව පැවැත්වුණි. කථානායකවරයාගේ නිල නිවසේ මෙම හමුව පැවැත්වීමට මුලදී තීරණය කර තිබුණත් පසුව පාර්ලිමේන්තු ගොඩනැගිල්ලේදී වර්තමාන ජනාධිපතිවරයා හා හිටපු ජනාධිපතිවරයා හමුවූහ.
හමුවීම පැවැත්වූයේ පාර්ලිමේන්තුවේ දෙවන මහලේ පිහිටි ජනාධිපති කාර්යාලයේදීය. ජනාධිපති කාර්යාලය පිහිටි දෙවන මහල අධි ආරක්ෂිත ප‍්‍රදේශයක් වශයෙන් හැඳින්වේ.
මෙම සාකච්ඡාවට සහභාගිවීම සඳහා ජනාධිපති මෛත‍්‍රීපාල සිරිසේන මහතා පාර්ලිමේන්තුවට පැමිණ ඇත්තේ දහවල් 11.30ට පමණය. දෙවන මහලේ පිහිටි තම කාර්යාලයේ රැඳී සිට ඇති ජනාධිපතිවරයා, පාර්ලිමේන්තු භෝජනාගාරයට පැමිණ දිවා ආහාරය ලබාගෙන ඇත. බත් හා එළවළු දිවා ආහාරයට ගන්නා අතර ෆයිසර් මුස්තාපා, දුමින්ද දිසානායක, එම්.කේ.ඞී.එස්. ගුණවර්ධන යන මහත්වරුද ජනාධිපතිවරයා සමග දිවා ආහාරය ගෙන ඇත.
හිටපු ජනාධිපති මහින්ද රාජපක්ෂ මහතා පාර්ලිමේන්තුවට පැමිණ ඇත්තේ ප.ව. 1.30ට පමණය. අමුත්තන්ගේ පිවිසුමෙන් පාර්ලිමේන්තුවට පැමිණ ඇති හිටපු ජනාධිපතිවරයා දෙවන මහළට කැඳවා ගෙන ගොස් ඇත්තේ වේත‍්‍රධාරි අනිල් සමරසේකර මහතා විසිනි.
ඔහු සමඟ ඩලස් අලහප්පෙරුම, බන්දුල ගුණවර්ධන, කුමාර වෙල්ගම, මහාචාර්ය ජී.එල්. පීරිස් හා මහින්දානන්ද අලූත්ගමගේ යන මහත්වරුද වූහ.
මහින්ද රාජපක්ෂ මහතා සමඟ සාකච්ඡුාවට සහභාගි වූ මන්ත‍්‍රීවරු ඊට පෙර දිනයේ ඩිලාන් පෙරේරා මහතාගේ කැඳවීමෙන් විශේෂ සාකච්ඡුාවක් පවත්වා ඇත. සුසිල් පේ‍්‍රමජයන්ත, අනුර ප‍්‍රියදර්ශන යාපා, නිමල් සිරිපාල ද සිල්වා සහ ඩිලාන් පෙරේරා යන මහත්වරුන් සමඟ පෙර දිනයේ රැස්වී සාකච්ඡා කර යම් යම් කරුණු පිළිබඳව එකඟතාවකට පත්වී තිබිණි.
එහෙත් ජනපතිවරුන් දෙදෙනාගේ හමුවට පෙරකී සිවු දෙනා සහභාගි වී නොසිටි අතර ඒ වෙනුවට රාජිත සේනාරත්න, ෆයිසර් මුස්තාපා, දුමින්ද දිසානායක හා එම්.කේ.ඞී.එස්. ගුණවර්ධන යන මහත්වරුන් සහභාගිවීම පිළිබඳව මෙහිදී විමසා සිටියත් පෙර සාකච්ඡුාවක් පැවැති බව තමන් නොදන්නේ යැයි ජනාධිපතිවරයා ප‍්‍රකාශ කළ බව සඳහන්වේ.
සාකච්ඡාව අතරදී පාර්ලිමේන්තු භෝජනාගාරය තේ සහ ෂෝට් - ඊට්ස් පිරිනමා ඇත. එම තේ පානයට වැය වූ මුදල ජනාධිපති ලේකම් කාර්යාලයෙන් ලබාදීමට නියමිතය.
මෙම සාකච්ඡුාවේදී සිකුරාදා (8) කුරුණෑගල පැවැත්වීමට නියමිතව තිබු රැුලිය ගැන ජනාධිපතිවරයා විමසා ඇත. එවැනි රැස්වීමක් අනවශ්‍ය බැවින් අවලංගු කිරීමට ඇති හැකියාව පිළිබඳවද විමසා ඇති අතර මෙම රැස්වීම කල් ඇතිව සංවිධානය කරන ලද්දක් නිසා අවලංගු කළ නොහැකි බව ප‍්‍රකාශ වී තිබේ. මින් ඉදිරියට සන්ධානයේ පක්ෂ ප‍්‍රසිද්ධ රැුස්වීමක් සංවිධානය කරනු ලබන්නේ නම් ඒ සඳහා ශ්‍රී ලංකා නිදහස් පක්ෂය සමඟ සාකච්ඡුා කිරීම සුදුසුයැයි ජනාධිපතිවරයා ප‍්‍රකාශ කර ඇති බව වාර්තාවේ.
වඩාත් විශේෂත්වයකින් සාකච්ඡුාවට භාජනය වී ඇත්තේ ශ්‍රී ලංකා නිදහස් පක්ෂයෙන් අගමැති අපේක්ෂක ලෙස හිටපු ජනාධිපති මහින්ද රාජපක්ෂ මහතා නම් කළ යුතු බවට ඔහුගේ පාර්ශ්වයේ මන්ත‍්‍රීවරුන් ඉදිරිපත් කළ යෝජනාවයි.
මෙහිදී ජනාධිපතිවරයා ප‍්‍රකාශ කර ඇත්තේ කිසිදු මැතිවරණයකදී අගමැති අපේක්ෂකයා නම්කිරීමේ ක‍්‍රමවේදයක් මෙතෙක් නොපැවැති බවයි. ජනාධිපති අපේක්ෂකයා නම් කිරීම පිළිබඳව ආණ්ඩුක‍්‍රම ව්‍යවස්ථාවේ සඳහන් වී ඇතත් අගමැති අපේක්ෂකයකු නම් කිරීමක් ගැන සඳහන් නොවන බවද ප‍්‍රකාශ කර ඇත.
ප‍්‍රධාන පක්ෂයෙක් මැතිවරණයකදී අගමැති අපේක්ෂකයා නම්කිරීම අවාසි සහගත විය හැකි වන අතර එයින් එක් පුද්ගලයකු ඉලක්ක කර පහරදීමට ප‍්‍රතිවාදී කණ්ඩායම්වලට අවස්ථාව උදාවන බවද ජනාධිපතිවරයා ප‍්‍රකාශ කර ඇති බව සඳහන්වේ.
මහ මැතිවරණයට නාම යෝජනා ලබාදීමේදී පක්ෂයේ ජ්‍යෙෂ්ඨයන්ට ප‍්‍රමුඛ ස්ථානය ලබාදීම පිළිබඳවත් සාකච්ඡාවට භාජනය වී ඇත.
ඒ අනුව අගමැති අපේක්ෂකයා වශයෙන් නම් කෙරෙන පුද්ගලයාට නාම යෝජනා ලබාදීම මහින්ද රාජපක්ෂ මහතා සමඟ සාකච්ඡුාවට සහභාගි වූ මන්ත‍්‍රීවරුන්ගේ අදහස වී තිබුණ බවක් පෙන්නුම් කළේ යැයි මෙම සාකච්ඡුාවට සහභාගි වූ මන්ත‍්‍රීවරයෙක් ප‍්‍රකාශ කළේය.
අගමැති අපේක්ෂකයා නම්කිරීමේ යෝජනාව ගැන මෛත‍්‍රීපාල සිරිසේන ජනාධිපතිවරයාගෙන් සහයක් හෝ ප‍්‍රසාදයක් පළ නොවූ බවද වැඩිදුරටත් දැනගන්නට ඇත.
මීට අමතරව පළාත් පාලන ආයතන ලබන 15 වැනිදා විසුරුවා නොහරින්නැයි හිටපු ජනාධිපතිවරයා සමඟ පැමිණි මන්ත‍්‍රීවරුන් ඉල්ලීමක් කර ඇතිබවද සඳහන් වේ.
මෙහිදී ජනාධිපති මෛත‍්‍රීපාල සිරිසේන මහතා සඳහන් කර ඇත්තේ පළාත් පාලන ආයතන විසුරුවා හැරීම පිළිබඳව මෙතෙක් පැහැදිළි තීන්දුවක් ගෙන නැති බවත් ඒ පිළිබඳව තවදුරටත් ගැඹුරින් කල්පනා කර බැලිය යුතු බවත්ය.
අපරාධ මුල්‍ය කොට්ඨාසයේ වැඩකටයුතු දේශපාලනීකරණය වී ඇති බවට හිටපු ජනාධිපතිවරයා සමග පැවැති මන්ත‍්‍රීවරු ජනාධිපතිවරයාට කරුණු ඉදිරිපත් කර ඇත.
මෙහිදී ජනාධිපතිවරයා සඳහන් කර ඇත්තේ නීතියට අදාළ කටයුතු පිළිබඳ තමන් කිසිම ඇඟිලි ගැසීමක් නොකරන අතර ඔවුන් නිදහසේ සිට රාජකාරිය කිරීමට අවස්ථාව සලසා දී ඇති බවත් යැයි සඳහන්වේ.
මූල්‍ය අපරාධ පරීක්ෂා කර බැලීමට පත් කරන ලද මෙම විශේෂ පොලිස් ඒකකය කිසිදු පළිගැනීමකින් තොරව ලැබෙන පැමිණිලි පිළිබඳව අපක්ෂපාතීව කටයුතු කරනු ඇතැයිද ජනාධිපතිවරයා ප‍්‍රකාශ කර ඇත. එබැවින් මෙම ඒකකය පිළිබඳව ප‍්‍රකාශ කර ඇති ගැසට් නිවේදනය නිවැරැුදි කිරීමේ අවශ්‍යතාවක් තමන් නොදකින බවත් ජනාධිපතිවරයා ප‍්‍රකාශ කර ඇතිබව වාර්තාවේ.ඉදිරි මහ මැතිවරණය මෙහෙයවීම මහින්ද රාජපක්ෂ මහතාට බාරදීම හා නාමයෝජනා මණ්ඩල සැකසීම පිළිබඳව ඉදිරිපත් වූ යෝජනා පිළිබඳව ජනාධිපතිවරයාගේ පාර්ශ්වයෙන් ප‍්‍රසාදයක් දක්වා ඇති බවත් වාර්තා නොවේ.
මෙම සාකච්ඡුාවේදී ප‍්‍රධාන වූ කරුණු පක්ෂයේ මධ්‍යම කාරක සභාවට යොමු කිරීමටත් එම සභාවේ අදහස් විමසා බැලීමටත් තීරණය වී ඇත. ඒ අනුව මීළඟ පාර්ලිමේන්තු මහ මැතිවරණයේදී අගමැති අපේක්ෂකයා නම්කිරීම, පළාත් පාලන ආයතන විසුරුවා හැරීම, අත්හිටුවීම, එක්සත් ජනතා නිදහස් සන්ධානය ශක්තිමත් කිරීම යන කරුණු පක්ෂයේ මධ්‍යම කාරක සභාවට යොමු කිරීමටද තීරණය වී ඇත.
සාකච්ඡුාව පැයක පමණ කාලයක් පවත්වා ඇති අතර අවසානයේදී ඒකාබද්ධ ප‍්‍රවෘත්ති සාකච්ඡුාවක් පැවැත්වීමේ යෝජනාව ඉදිරිපත් වී ඇත. එම යෝජනාවට ජනාධිපතිවරයා සමඟ පැමිණි පාර්ශ්වයෙන් එකඟතාවක් හෝ ප‍්‍රතිචාරයක් ලැබී නැති බව දැනගන්නට ඇත. තවත් සාකච්ඡුාවකට සහභාගිවීමට ඇතිබව පවසා ජනාධිපතිවරයාත්, රාජිත සේනාරත්න මහතාත් නැගී සිටි බව දැනගන්නට ඇත.
 
 
 
ශ්‍රී ලංකා නිදහස් පක්ෂය කිසිම බෙදීමකින් තොරව ශක්තිමත්ව ඉදිරියට යාමට මෙම සාකච්ඡාවෙන් තවත් ශක්තිය ධෛර්ය ලැබුණා. ජනාධිපති මෛත‍්‍රීපාල සිරිසේන මහතාත්, හිටපු ජනාධිපති මහින්ද රාජපක්ෂ මහතාත් අතර බොහොම සාර්ථක සාකච්ඡුාවක් තිබුණා. සාකච්ඡුාවට මූලික වූ කරුණු මධ්‍යම කාරක සභාවට යොමු වෙනවා. මධ්‍යම කාරක සභාවේ තීරණයට සියලූ  පාක්ෂිකයන් එකඟ විය යුතුයි. පක්ෂයක විනය ඒකයි. කොයි කවුරු පක්ෂයේ නායකත්වය දරන ලද කාලයකදී වුවත් මධ්‍යම කාරක සභාවේ තීන්දුවට එකඟයි.
 
 
සාකච්ඡා වූ ඇතැම් කරුණුවලට එකඟතාවකට පත්වීමටත්, නිසි පිළිතුරක් ලබාගැනීමටත් නොහැකි වුණා. පළාත් පාලන මැතිවරණයකට යනවද? කල් දානවද කියන කරුණ පිළිබඳව එකඟතාවකට ඒමට නොහැකි වුණා. මහින්ද රාජපක්ෂ මහතා අගමැති අපේක්ෂකයා වශයෙන් නම්කිරීමේ යෝජනාවටත් නිසි පිළිතුරක් ලැබුණේ නැහැ. මහින්ද රාජපක්ෂ මහතාට ඉදිරි මහ මැතිවරණය මෙහෙයවීමේ කටයුතු බාරදීමට හා නාම යෝජනා මණ්ඩල සකස් කිරීමට බාරදීම පිළිබඳවත් එකඟතාවකට ඒමට නොහැකි වුණා. මේ කරුණු පිළිබඳව මධ්‍යම කාරක සභාව විසඳුමක් ලබාදේවි යැයි බලාපොරොත්තු වෙනවා. රටේ බහුතර ජනතාව ඉල්ලන දේට ඉක්මන් යහපත් පිළිතුරක් ලැබේයැයි බලාපොරොත්තු වෙනවා.
 </body>
    <comments>
        <comment>
            <author>රුවන්</author>
            <date>2015-05-12 12:59:13</date>
            <index>0</index>
            <phrase>ඔය ඉන්නේ හොඳට හිනාවෙලා</phrase>
            <sentiment>UNDEFINED</sentiment>
        </comment>
        <comment>
            <author>ලාල්</author>
            <date>2015-05-12 15:24:00</date>
            <index>1</index>
            <phrase>ලක්ෂ 62ක ජනතාවට මහින්දව අගමැති කරවන්න කිසිම අවශ්‍යථාවයක් නැත. පළාත් පාලන ආයතන විසුරුවා හැර ඉක්මනින් පැරනි ක්‍රමයටම ඡන්දයක් පැවැත්විය යුතුයි</phrase>
            <sentiment>UNDEFINED</sentiment>
        </comment>
        <comment>
            <author>සොපී</author>
            <date>2015-05-13 05:51:44</date>
            <index>2</index>
            <phrase>මහ ජාතිය දෙකට බෙදෙන එක තරම් මෝඩ කමක් තවත් නැහැ .මේ දෙගොල්ලෝ එකතුවෙලා රටට වැඩක් කළොත් නරකද ....?</phrase>
            <sentiment>UNDEFINED</sentiment>
        </comment>
    </comments>
</newsArticle>
